# -*- mode: mandoku-view; -*-
#+TITLE: 梅花百詠
#+DATE: 2015-08-25 00:35:08.533831
#+PROPERTY: ID KR4h0075
#+PROPERTY: BASEEDITION WYG    
#+PROPERTY: JUAN 梅花百詠
<pb:KR4h0075_WYG_001-1a>¶
欽定四庫全書¶
　梅花百詠　　　　　　　元　馮子振¶
　　　　　　　　　　　　　　釋明本　撰¶
　　古梅¶
天植孤山幾百年名花分占逋翁先只今起草新栽樹¶
後世相看亦復然¶
　　和¶
起如虬柏卧如槎猶吐冰霜度嵗華山月江風常是伴¶
<pb:KR4h0075_WYG_001-1b>¶
不知園館屬誰家¶
　　老梅¶
古樹槎牙鎻緑苔半生半死尚花開不須更問春深淺¶
人道咸平手種來¶
　　和¶
種花年少負幽期厯遍風霜不計時顧我今居丈人行¶
願遺清白䕃孫枝¶
　　踈梅¶
<pb:KR4h0075_WYG_001-2a>¶
數個冰花三两枝東風㸃綴特新竒黃昏照影臨清淺¶
寫出林逋一句詩¶
　　和¶
依稀殘雪浸寒波桃李漫山奈俗何瀟灑最宜三二㸃¶
好花清影不須多¶
　　孤梅¶
標格清高迥不羣自開自落傍無鄰天寒歳晏冰霜裏¶
青眼相看有幾人¶
<pb:KR4h0075_WYG_001-2b>¶
　　和¶
獨抱冰霜歳月深舊交松竹隔山林英姿孑立誰堪托¶
惟有程嬰識此心¶
　　痩梅¶
冰削輕肌雪削膚天然風致在清癯觧知桃李難相匹¶
祗為生來骨格麤¶
　　和¶
冰肌如削怯寒威天賦清羸可得肥我亦詩癯被花腦¶
<pb:KR4h0075_WYG_001-3a>¶
玉人渾欲不勝衣¶
　　矮梅¶
不放冰梢幾尺長怕分春色過鄰牆大材未必難為用¶
禹殿雲深鎻棟梁¶
　　和¶
籬落盤根枕水坡月低清影舞婆娑青衣童子慳三尺¶
花底相逄唱短歌¶
　　蟠梅¶
<pb:KR4h0075_WYG_001-3b>¶
屈榦廻枝製作新强施工巧媚陽春逋仙縱有心如鐵¶
奈爾求竒揉矯人¶
　　和¶
鐵石芳條誰矯揉從教曲折抱天姿龍蛇影碎玲瓏月¶
交錯難分南北枝¶
　　新梅¶
幾年雨露栽培得此度春風始著花為語東君加愛䕶¶
要看老樹放横斜¶
<pb:KR4h0075_WYG_001-4a>¶
　　和¶
㓜玉嬌姝欲效顰初花小試一年春花前明月無今古¶
花下詩人非古人¶
　　早梅¶
從來花發先羣芳又向叢中獨擅塲畢竟先開定先落¶
爭如雪裏更馨香¶
　　和¶
攙先開遍向南枝不是清閒刻骨時好似洛陽年少客¶
<pb:KR4h0075_WYG_001-4b>¶
香腮霜雪上頭遲¶
　　鴛鴦梅¶
並蒂連枝朶朶䨇偏宜照影傍寒塘只愁畵角驚吹㪚¶
片影分飛最可傷¶
　　和(張澤民有律詩其首尾/四句與此大同小異)¶
采采䨇花對錦機翠禽同夢月交輝有情一處随流水¶
莫被風吹各自飛¶
　　千葉梅¶
<pb:KR4h0075_WYG_001-5a>¶
密瓣重重玉作圍就中消息孰能窺待看水月澄明際¶
髣髴觀音變現時¶
　　和¶
密攢玉瓣費神工什百春藏一朶中雪壓鮫綃花骨冷¶
故教重疊䕶東風¶
　　寒梅¶
山中萬木凍欲折林下幽芳獨自香怪底孤根禁受得¶
就中原有鐵心腸¶
<pb:KR4h0075_WYG_001-5b>¶
　　和¶
北枝偏愛雪霜多無奈蜂媒凍損何一任玉奴呵手折¶
芳心元自抱陽和¶
　　蠟梅¶
洗却鉛華扮道裝檀心淺露紫香囊從今宫額翻新様¶
變作眉間一㸃黄¶
　　和¶
金玉同盟破雪開清香異色滿瑶臺不因蜜滓將花染¶
<pb:KR4h0075_WYG_001-6a>¶
安得蜂黄㸃額來¶
　　緑萼梅¶
蕋珠宫裏小仙娃暫别椒房抑翠華底事塵緣猶未㫁¶
謫來人世作名花¶
　　和¶
翠袖籠寒映素肌靚粧仙子月中歸露香清逼瑶臺曉¶
隱約青衣侍玉妃¶
　　紅梅¶
<pb:KR4h0075_WYG_001-6b>¶
春風昨夜入南枝浹髓淪肌釋凍威和氣曉來無著處¶
滿空㪚作彩雲飛¶
　　和¶
清標何事厭鉛華故染臙脂妬杏花幸得枝頭香髣髴¶
不然流落作凡葩¶
　　臙脂梅¶
搗碎春風紅守宫花房芳信一時通漢庭佳麗三千女¶
豔抹濃粧總是同¶
<pb:KR4h0075_WYG_001-7a>¶
　　和¶
濃粧出色染芳林春入胚胎造化深非是玉顔凝酒暈¶
也知紅粉有丹心¶
　　粉梅¶
玉妃手碾白硃砂㪚作春風六出花夜半月明霜露重¶
滿襟清淚溼鉛華¶
　　和¶
玉容有似傅鉛華濃抹臙脂未足誇白靣何郎不須拭¶
<pb:KR4h0075_WYG_001-7b>¶
揚州清賞壓瓊花¶
　　青梅¶
紛紛衆口利餘甘之子胡為獨嗜酸滋味自緣清苦得¶
傍人何必把眉攢¶
　　和¶
纍纍酸實釀餘春小摘枝頭可薦新之子深能保貞固¶
中含天地發生仁¶
　　黄梅¶
<pb:KR4h0075_WYG_001-8a>¶
青子初肥色半鮮緑隂深處壓枝懸日長幾陣亷纖雨¶
正是江南四月天¶
　　和¶
青子纔過遍緑隂轉頭紅綻又垂金未應功到和羮妙¶
更為蒼生作大霖¶
　　鹽梅(宜改詠/和羮梅)¶
滋味由來貴適勻五行兼備始為珍如何當日和羮命¶
畧不曽言甘苦辛¶
<pb:KR4h0075_WYG_001-8b>¶
　　和¶
熬波翻雪子青青鼎鼐同登要適鈞何代無賢如傅説¶
太羮不和味尤眞¶
　　未開梅¶
重重椒萼䕶輕寒不放春心一㸃閒可是花房芳信晚¶
故應緘密待春還¶
　　和¶
緘春蓓蕾冷含烟絳蠟封香信暗傳姑射怯寒猶掩袂¶
<pb:KR4h0075_WYG_001-9a>¶
眼前惟見蕋珠寒¶
　　乍開梅¶
土脉陽囘氣候新椒房㣲露一分春想應未識君王靣¶
猶自含羞效淺顰¶
　　和¶
曉粧初試薄寒侵漏洩春機想未深昨夜椒房花蕋小¶
為誰索笑露芳心¶
　　半開梅¶
<pb:KR4h0075_WYG_001-9b>¶
暖入南枝氣未勻笑含芳意待餘馨相看絶似瑶臺夜¶
斜掩重門認不眞¶
　　和¶
一片芳心早破寒踈英向暖㸃酥乾却愁爛漫成揺落¶
春色平分正好看¶
　　全開梅¶
玉臉盈盈總是春都將笑色媚東君道人放鶴歸來晚¶
月下看花似白雲¶
<pb:KR4h0075_WYG_001-10a>¶
　　和¶
瓊姬小隊遍深宫滿面春生大笑中畢竟花房羞半掩¶
一齊分付與東風¶
　　落梅¶
誰家吹篴苦悲凉斷却佳人鐵石腸囘首淚痕看不得¶
離情分付返魂香¶
　　和¶
風榭飛瓊舞遍時春初早賦惜花詩家童輕掃庭前雪¶
<pb:KR4h0075_WYG_001-10b>¶
莫遣香泥汚玉肌¶
　　十月梅¶
向暖攙先泄化機花開正屬小春時時人莫訝陽和早¶
好向初爻畫上推¶
　　和¶
年年開占小春時㸃綴湖山景最宜造化流芳何太早¶
無陽安得有南枝¶
　　二月梅¶
<pb:KR4h0075_WYG_001-11a>¶
髙標曽占百花魁春半纔開何太遲畢竟東君有深意¶
等閒桃李莫相欺¶
　　和¶
臘蕋開遲到四陽丈人殿入少年塲凡花一見應相妒¶
肯對東風䀻海棠¶
　　憶梅¶
迢迢春信隔江南寂寂芳盟負嵗寒青鳥不來仙夢杳¶
月明空自倚闌干¶
<pb:KR4h0075_WYG_001-11b>¶
　　和¶
夜分明月是揚州尚有春風在樹頭莫怪當年何水部¶
嵗寒心事與誰愁¶
　　探梅¶
聞道春還巳有期逺來花下立多時南枝覔遍無消息¶
借問花神知不知¶
　　和¶
踏破溪邉一徑苔好山秀水少人來梅花開處憐無伴¶
<pb:KR4h0075_WYG_001-12a>¶
笑折新枝當酒杯¶
　　尋梅¶
行過野逕復溪橋踏雪相求豈憚遥何處藏春春不見¶
惟聞風裏暗香飄¶
　　和¶
上春有約覔南枝水竹人家遍扣時一任灞橋風雪冷¶
蹇驢破帽不因詩¶
　　問梅¶
<pb:KR4h0075_WYG_001-12b>¶
一别羅浮幾度春嵗寒心事許誰論風清月白三更後¶
更有何人同扣門¶
　　和¶
寄聲湖上舊花魁曽有逋仙行軰來青鳥經年芳信杳¶
春風笑口為誰開¶
　　索梅¶
城南地暖花開早見説君家滿樹春昨夜雪寒詩思好¶
一枝分贈苦吟人¶
<pb:KR4h0075_WYG_001-13a>¶
　　和¶
幽探名花謝俗氛幾囘東閣挹清芬掇來盆盎難為色¶
萬玉枝頭早見分¶
　　觀梅¶
踏雪尋君一頃難山窗清夜喜盤桓花神應有心如鐵¶
肯厭吾儕冷眼看¶
　　和¶
月下相逄認未眞曉來標格愈精神林逋仙去芳盟冷¶
<pb:KR4h0075_WYG_001-13b>¶
誰是花前具眼人¶
　　賞梅¶
對花呵凍冩新吟吟罷還將酒自斟不比西園豓桃李¶
等閒開落費千金¶
　　和¶
愛花終日對瓊林飽玩豪吟興趣深檀板金樽非樂事¶
此心清白是知音¶
　　評梅¶
<pb:KR4h0075_WYG_001-14a>¶
屈子騷經遺不録石湖芳譜漫俱收試憑西掖攀花手¶
題向百花花上頭¶
　　和¶
月旦花前豈乏人風霜齒頰帯陽春江南野史餘芳論¶
絶世清如古逸民¶
　　歌梅¶
白雪聲中玉樹春乗鸞姑射倚雲聴曲中縹緲不知處¶
留得餘香繞翠屏¶
<pb:KR4h0075_WYG_001-14b>¶
　　和¶
六片紅牙捧雪兒花前低唱怕花飛後庭玉樹空陳迹¶
白雪一聲人聴稀¶
　　友梅¶
紅紫紛紛逞豓顔朝開暮落費追歡孤山自有花如玉¶
能與幽人保嵗寒¶
　　和¶
三益堂前世外人嵗寒誰是舊雷陳知心千古惟松竹¶
<pb:KR4h0075_WYG_001-15a>¶
冷淡相交始見眞¶
　　寄梅¶
逺憑春信問知音離恨何如隴水深不是江南無所有¶
欲君同識嵗寒心¶
　　和¶
故人遥隔隴雲邉折玉傳香水驛寒江北江南重相憶¶
只將春信報平安¶
　　惜梅¶
<pb:KR4h0075_WYG_001-15b>¶
愛此幽姿清絶塵更憐嵗晚獨相親相看不忍輕攀折¶
留取明年占上春¶
　　和¶
香銷泥汚意徘徊掠地廻風玉作堆愁絶黄昏無一語¶
怕看孤月上窗來¶
　　夢梅¶
何處仙逰夢覺遲羅浮山下赴春期一聲吹徹霜天角¶
正是㕘横斗轉時¶
<pb:KR4h0075_WYG_001-16a>¶
　　和¶
玉篴聲飛江上樓芳魂驚曉動清愁覺來人問商巖下¶
曽見和羮傅説不¶
　　移梅¶
新劚孤根手自栽荷鋤和雨破蒼苔寒窗嵗晚多清况¶
直伴幽芳帯雪開¶
　　和¶
湖邉鋤月換根基玉樹重栽樹不知種竹當年遺法在¶
<pb:KR4h0075_WYG_001-16b>¶
須留宿土記南枝¶
　　譜梅¶
蘭蕙紛紛入楚辭孤芳獨有老逋知君今採摭増新賦¶
不負能詩杜拾遺¶
　　和¶
自古騷人雖著語何如宋璟獨知音祗縁彼此傍眞操¶
寫出平生鐵石心¶
　　接梅¶
<pb:KR4h0075_WYG_001-17a>¶
殘榦花踈可奈何貞心空自抱陽和與君試換冰霜骨¶
看取明年青子多¶
　　和¶
采玉金刀巧若神好枝分得續孤根待看夜雨蒼苔長¶
幻出春風不見痕¶
　　浴梅¶
寒鎻椒房氣未勻一沾恩澤頓精神冰肌溼透渾無力¶
絶勝華清得寵人¶
<pb:KR4h0075_WYG_001-17b>¶
　　和¶
玉骨清寒凝雪痕金壺香水浸來温餘波輕頮春風面¶
應是新承雨露恩¶
　　折梅¶
素手分開庾嶺雲問花覓取一枝春隴頭驛使今無便¶
畱向山窗几上芬¶
　　和¶
殘雪輕揺攬素肌故人應説寄來遲花時先假調羮手¶
<pb:KR4h0075_WYG_001-18a>¶
選取東風第一枝¶
　　剪梅¶
手挽冰枝那忍摧莫教香雪涴蒼苔并刀輕斷稍頭玉¶
笑引春風上鬢來¶
　　和¶
破玉并刀試手温香凝雙股斷芳魂花隨燕尾輕分去¶
不帯春風爪甲痕¶
　　簪梅¶
<pb:KR4h0075_WYG_001-18b>¶
對雪看花可自由興來寧復為花羞臨風一笑烏紗側¶
却勝黃花插滿頭¶
　　和¶
折玉臨風帯笑篸烏紗春滿酒厭厭少年莫訝頭如雪¶
猶勝梨花壓帽簷¶
　　粧梅¶
當年㸃額偶成眞别是宫中一段春贏得世間傳故事¶
紛紛總是效顰人¶
<pb:KR4h0075_WYG_001-19a>¶
　　和¶
五出風流拂靣輕㸃成宫額映花明覺來不用窺鸞鏡¶
蝶粉蜂黃一洗清¶
　　浸梅(一本云旋汲澄泉滿瞻瓶一枝斜插置幽/亭冰姿玉骨清如許隐隐風生入座馨)¶
旋汲温泉養折枝冰花寒玉淨相宜從今借得恩波力¶
㑹見青青結子時¶
　　和¶
插花貯水養天眞瀟灑風標席上珍清曉呼童換新汲¶
<pb:KR4h0075_WYG_001-19b>¶
只愁凍合玉壺春¶
　　别梅¶
東風吹夢返湖山玉减香消怨夜寒畢竟明年又相見¶
早將春信報平安¶
　　和¶
花對東風攪離思愁翻縞袂忍輕分月明相送臨溪水¶
春樹遥憐隔暮雲¶
　　咀梅¶
<pb:KR4h0075_WYG_001-20a>¶
旋摘冰英帯雪飡清分齒頰不知寒屈平若諳多風味¶
未必專心嗜菊蘭¶
　　和¶
細嚼冰㽔齒頰馨詩脾冷沁有餘清靈均可惜不知味¶
却向秋風飡落英¶
　　羅浮梅¶
憶昔山前花滿村月明曽扣酒家門青禽一去無消息¶
冷落三生石上魂¶
<pb:KR4h0075_WYG_001-20b>¶
　　和¶
髙卧花林醉復醒不知月落與參横人生總是南柯夢¶
獨有師雄一夢清¶
　　庾嶺梅¶
誰種霜根大庾巔地髙天近得春先枝南枝北元同榦¶
何事東風亦有偏¶
　　　和¶
星河漾影浸寒梢甘與孤松結故交庾老品題今寂寞¶
<pb:KR4h0075_WYG_001-21a>¶
蟠枝屈曲似潛蛟¶
　　孤山梅¶
逋翁老去句空傳寂寞林丘起暮煙惟有亭前數株玉¶
自將開落度流年¶
　　和¶
種玉西湖獨占春逋仙佳句播清芬月明花落吟魂冷¶
童子何之鶴守墳¶
　　西湖梅¶
<pb:KR4h0075_WYG_001-21b>¶
蘓老堤邉玉一林六橋風月是知音任他桃李争春色¶
不為繁華易素心¶
　　和¶
花發蘓堤柳未煙主張風月小壺天清波照影紅塵外¶
冷看逰人上畵船¶
　　東閣梅¶
官亭把酒送行旌對雪看花値早春杜老飄零頭白盡¶
底須朝夕苦催人¶
<pb:KR4h0075_WYG_001-22a>¶
　　和(元本闕此一首今/攷韋徳珪集補之)¶
對雪蜀亭清興動因思何遜更多才倚闌人去花無主¶
詩壁春深長緑苔¶
　　江梅¶
若有人兮湘水濵冷香和月浸黃昏自憐不入離騷譜¶
待把芳心弔楚魂¶
　　和¶
尋香日日醉江邉更買扁舟花下眠酒醒潮生風力𦂳¶
<pb:KR4h0075_WYG_001-22b>¶
掀蓬無奈雪漫天¶
　　山中梅¶
巖谷深居養素貞嵗寒松竹淡相隣孤根厯盡冰霜苦¶
不識人間别有春¶
　　和¶
春在雲根竹裏家霜林煙麓乍藏遮隔溪杖履徘徊處¶
祗見香來不見花¶
　　清江梅¶
<pb:KR4h0075_WYG_001-23a>¶
湛湛澄波映月輝娟娟寒玉浸琉璃分明一幅鵝溪絹¶
寫出當年楊補之¶
　　和¶
古樹煙籠碧玉流酒旗風勁暗香浮只今卧雪滄波上¶
㡬見看花人白頭¶
　　溪梅¶
古樹橫斜澗水邉野橋村市獨暄妍玉堂路杳無心到¶
堪與漁翁繫釣船¶
<pb:KR4h0075_WYG_001-23b>¶
　　和¶
香悄波寒月淡時山人㪚歩水之湄一灣淺處卧蟾影¶
欲畵欲吟心自知¶
　　野梅¶
花落花開春不管清風明月自綢繆天然一種孤髙性¶
直是花中隐逸流¶
　　和¶
烟泊水昏江路迷香寒樹冷雪垂垂玉堂夢寐無心到¶
<pb:KR4h0075_WYG_001-24a>¶
絶似遺賢遁跡時¶
　　逺梅¶
羅浮山下度春風千里相思信未通安得移栽近茆屋¶
繁花亂插向晴空¶
　　和¶
雪泥踏遍十餘里迢逓踈林接野橋何日移春歸院宇¶
免教望斷玉人遥¶
　　前村梅¶
<pb:KR4h0075_WYG_001-24b>¶
野老庄南天氣暖一枝常是占先春夜來㡬陣東風迅¶
時有清香暗襲人¶
　　和¶
竹外踈花花外橋托根聚落任風饕一從茆店吹香後¶
踏雪來尋酒價髙¶
　　漢宫梅¶
餙玉含香立未央不將顔色事君王後來玉樹緣何事¶
能使陳家怨國亡¶
<pb:KR4h0075_WYG_001-25a>¶
　　和¶
玉破塵收迹巳陳劉郎從古惜芳春新粧日照明妃燕¶
冷落長門拜月人¶
　　宫梅¶
素質蕭然林下風何年移植禁園中自從識得君王靣¶
回首仙凡逈不同¶
　　和¶
長門月冷漏遲遲正是香愁粉怨時折得一枝無寄處¶
<pb:KR4h0075_WYG_001-25b>¶
翻思紅葉好題詩¶
　　官梅¶
武昌湖上千株柳何遜揚州㡬樹花爭似故山幽徑側¶
春風嵗嵗報新芽¶
　　和¶
螺牆蘚壁䕶蒼虬花落花開客去留誰是叅軍最相憶¶
迢迢從路到揚州¶
　　廨舎梅¶
<pb:KR4h0075_WYG_001-26a>¶
却月凌風迹巳陳水曹詩句尚清新如今不獨揚州種¶
江北江南總是春¶
　　和¶
種花官宇説揚州何遜多情憶舊逰二十四橋春暫歇¶
玉簫吹雪小紅樓¶
　　柳營梅¶
亞夫才畧動雄風手植冰花玉壘中不是將軍閒好事¶
為渠止渇藉成功¶
<pb:KR4h0075_WYG_001-26b>¶
　　和¶
花寨穿楊月掛弓霜飛玉帳帯春風緑隂止渇將軍老¶
灞上應魁白戰功¶
　　城頭梅(一云藝梅將士興偏嘉樹樹芬芳郭外/斜應是陽春公造化㡬番雨露挹冰花)¶
止渇將軍築受降賸栽玉樹遍城隍天家雨露無私潤¶
願布陽春被八荒¶
　　和¶
杖䇿尋芳近東郭女垣無月亦精神角聲吹徹霜天曉¶
<pb:KR4h0075_WYG_001-27a>¶
十萬人家總是春¶
　　庭梅¶
䦨干六曲䕶春風白雪生香滿院中夜静月明么鳯下¶
半窗踈影隔簾櫳¶
　　和¶
曲欄干外玉成行猶似當年虢國粧不是化工私冷豓¶
自緣紅紫怯冰霜¶
　　書窗梅¶
<pb:KR4h0075_WYG_001-27b>¶
雪冷香清夜誦時十年辛苦只花知天公有意分蟾桂¶
先借東風第一枝¶
　　和¶
擬魁春榜冠瓊林對白抽黃㡬夜深雪案香浮芸葉冷¶
平生清苦此時心¶
　　琴屋梅¶
三弄花間小院深玉人遥聴動春心清聲彈落冰梢月¶
喚起髙懐共賞音¶
<pb:KR4h0075_WYG_001-28a>¶
　　和¶
花月寒窗彈白雪冷然冩出廣平心臨風三嗅還三弄¶
清極香中太古音¶
　　棋墅梅¶
萬玉成林覆石枰两翁相對適閒情東風忽遣花如雪¶
絶似將軍入蔡城¶
　　和¶
孤山擬折東山屐白戰曹林望觧圍妙斡神機先一㸃¶
<pb:KR4h0075_WYG_001-28b>¶
落花随子鬬斜飛¶
　　僧舎梅¶
瀟灑叢林玉一枝宿根曽是悟禪機分明勘破羅浮夢¶
特把緇衣換素衣¶
　　和¶
紫竹林中艾衲寒淨瓶曉折供金仙三生石上精魂在¶
清夜静叅花月禪¶
　　道院梅¶
<pb:KR4h0075_WYG_001-29a>¶
玉骨清癯半似仙一枝斜倚法壇前月明花下人朝斗¶
依約瓊妃降九天¶
　　和¶
玉佩光寒白錦袍歩虛人立月華髙赤松仙友如相問¶
近日𤣥都不種桃¶
　　茆舎梅¶
昨夜春風入草堂籬根老樹發清香相思不必將詩寄¶
却恐題詩㑹斷腸¶
<pb:KR4h0075_WYG_001-29b>¶
　　和¶
數椽草屋延清客竹作踈籬䕶雪葩不是玉堂無分到¶
且和明月寄山家¶
　　簷梅¶
儂家老樹臨書屋清夜看花睡不眠殘雪半消寒月上¶
暗香和影度踈簾¶
　　和¶
不礙丁東敲玉佩小簷風韻屬黄昏分明半幅推篷畵¶
<pb:KR4h0075_WYG_001-30a>¶
只欠枝頭月一㾗¶
　　釣磯梅¶
渭川東畔春光早傍水幽花帯雪開一任風霜頭白盡¶
不隨漁父出山來¶
　　和¶
蒼苔石上老烟波手把長竿倚玉柯閒繫孤舟明月下¶
寒香一夜沁漁蓑¶
　　樵逕梅¶
<pb:KR4h0075_WYG_001-30b>¶
窈窕若即溪上路幽花的皪倚榛叢飄零不為樓頭笛¶
恨殺朝南暮北風¶
　　和¶
峻嶺孤芳吐未勻半欹山路半為薪帯將擔上來城市¶
饒取春風賣與人¶
　　蔬圃梅¶
花發春畦菜甲新抽青配白喜知音芳魂也羡冰壺味¶
來與先生話素心¶
<pb:KR4h0075_WYG_001-31a>¶
　　和¶
剪韭春園香暗浮籬邉牆角試尋幽詩人一任花俱痩¶
只願民無菜色憂¶
　　藥畦梅¶
懶入春風桃李塲董仙林下鬱清香不因青子能酸苦¶
安得神農為品嘗¶
　　和¶
炎帝遺芳濟世珍園中百草讓先春調羮妙手能醫國¶
<pb:KR4h0075_WYG_001-31b>¶
不說當年種杏人¶
　　盆梅¶
新陶瓦缶勝瓊壺分得春風玉一株最愛寒窗閒讀處¶
夜深燈影雪糢糊¶
　　和¶
月團香雪翠盆中小技能偷造化工長伴玉山頽錦帳¶
不知門外有霜風¶
　　雪梅¶
<pb:KR4h0075_WYG_001-32a>¶
北帝司權播令新天葩凡卉鬬精神化工不讓花神巧¶
特與増添一樹春¶
　　和¶
五出花開六出飛玉肌寒擁素綃衣更看霽月同清白¶
一夜窗前痩影肥¶
　　月梅¶
暗香浮動正朦隴古樹横斜淺水中清景滿前吟不就¶
又移踈影過溪東¶
<pb:KR4h0075_WYG_001-32b>¶
　　和¶
素娥姑射鬬嬋娟疎影分明不夜天㪚却廣寒宫裏桂¶
春光常滿玉堂前¶
　　風梅¶
綽約肌膚不受吹飄香墮玉怕春知憑誰領取東君意¶
傳語封家十八姨¶
　　和¶
花間少女剪春妍粲粲霓裳舞隊仙月夜遥看環珮冷¶
<pb:KR4h0075_WYG_001-33a>¶
莫教吹落玉花鈿¶
　　烟梅¶
瓊林浮翠淡朦朧遥望珠光隐現中一夜東風吹不㪚¶
曉看渾似碧紗籠¶
　　和¶
夢隔梨雲逗曉紈苔枝浮翠泥春寒不嫌玉質籠輕素¶
留與詩人冷澹看¶
　　竹梅(宜題曰/竹林梅)¶
<pb:KR4h0075_WYG_001-33b>¶
乗鸞姑射下羅浮鼓瑟湘妃出上逰邂逅江干話心曲¶
冷香幽翠不勝愁¶
　　和¶
浪說松林有美人何如倚翠渭川濵嵗寒遮掩春風靣¶
一日可能無此君¶
　　杏梅(宜題曰/杏園梅)¶
頳顔相映小桃紅賴有清香辨異同夜静鼓琴花樹下¶
直疑身在孔壇中¶
<pb:KR4h0075_WYG_001-34a>¶
　　和¶
董林驀地暗香傳淡淡紅芳照眼姸有客前村來問酒¶
牧童誤指到花邉¶
　　苔梅¶
姑射仙人倚翠鸞濛濛香霧濕飛翰夜深舞罷霓裳落¶
畱得葱裙䕶曉寒¶
　　和¶
古貌蒼然鶴膝枝土花生暈䕶春機玉堂試看青袍客¶
<pb:KR4h0075_WYG_001-34b>¶
莫忘江南有白衣¶
　　照水梅¶
玉樹臨流雪作堆寒光踈影共徘徊多情最是黃昏月¶
配合春風不用媒¶
　　和¶
一泓映出两南枝髣髴明粧對鏡時波面浮香天作底¶
芳魂浴雪影娥池¶
　　水竹梅¶
<pb:KR4h0075_WYG_001-35a>¶
寒流浸玉映疎林翠袖綃裳冷不禁不向此中清淺處¶
誰能照見两君心¶
　　和¶
波涵脩翠玉玲瓏院落清幽自不同冷浸湘雲帯疎影¶
一般瀟灑月明中¶
　　水月梅¶
浮玉溪邉夜未期暗香踈影静相宜一時意味無人識¶
只有咸平處士知¶
<pb:KR4h0075_WYG_001-35b>¶
　　和¶
淺碧籠蟾蘸玉痕乾坤清沁鏡中春黄昏照影成三絶¶
縱有華光冩不眞¶
　　杖頭梅¶
短笻挑酒過西湖折得冰梢傍玉壺日暮醉歸山路險¶
風流不待倩人扶¶
　　和¶
玉鳩横影暗香飄絶勝江行掛酒瓢雪擁吟肩两清痩¶
<pb:KR4h0075_WYG_001-36a>¶
一枝挑月過溪橋¶
　　擔上梅¶
有客孤山弔鶴歸半肩行李插踈梅街頭兒女不觧事¶
剛道賣花人巳回¶
　　和¶
蜂蝶隨人紫陌賒挑將春色向誰家若逄公子休輕售¶
不比街頭賣杏花¶
　　隔簾梅¶
<pb:KR4h0075_WYG_001-36b>¶
玉堂咫尺有神仙翠箔籠春信不傳日暮相思雲樹杳¶
一泓秋水自娟娟¶
　　和¶
庭花映箔眩吟眸一片湘雲鎻暮愁風捲黄昏踈影動¶
珊瑚枝上月如鈎¶
　　照鏡梅¶
粧閣開奩對曉寒菱花影裏雪團團素鸞舞罷却飛去¶
畱得芳容正面看¶
<pb:KR4h0075_WYG_001-37a>¶
　　和¶
銅瓶養素近粧臺一照芳心對面開應是嫦娥厭丹桂¶
換將踈影月中來¶
　　玉篴梅¶
五月江城草木焦斷腸聲裏落英飄至今黃鶴樓頭怨¶
千古令人恨不消¶
　　和¶
誰家瓊管奏春風吹落江花曲未終黃鶴樓空人不見¶
<pb:KR4h0075_WYG_001-37b>¶
一聲聲在月明中¶
　　水墨梅¶
烏府先生節操剛筆端凛凛綴冰霜不因面目顔如許¶
誰信於中有鐵腸¶
　　和¶
香銷南國雲愁地影落西湖月暗天回首玉堂春夢杳¶
一涵黒雨起龍眠¶
　　畵紅梅¶
<pb:KR4h0075_WYG_001-38a>¶
瓊林宴罷醉糢糊霞臉生香美且都却恐醒來顔色改¶
春風染作折枝圖¶
　　和¶
一夜花房賜守宫丹青誰為寫緋容却疑卯酒傷多後¶
綃帳春寒睡正濃¶
　　紙帳梅¶
溪藤十幅簇春温時有清香入夢魂多少羅幃好風月¶
不知消得㡬黃昏¶
<pb:KR4h0075_WYG_001-38b>¶
　　和¶
春融剡雪道人家素幅凝香四面遮明月滿牀清夢覺¶
白雲影裏見踈花¶
　(元翰林馮海粟作梅花百詠以索中峯禪師和章師/談笑間不踰日而盡荅之二公眞梅花知己也今其)¶
　(詩裁冰鏤雪慕繪入神而逸韻藻思實堪伯仲于肅/愍詩所稱海粟俊才應絶世中峯道韻不嬰塵者豈)¶
　(虛語哉和靖句不獨專美於前矣又有韋徳珪集雖/亦百首然八九皆中峯作而履靖所和百首則扯曵)¶
　(枯淡不堪與二公滌硯矣兹悉棄去止取二帙讎校/而彚集之為梅花譜韻焉但中峯集獨闕東閣一題)¶
　(而韋集有之則偶逸於此而適存於彼信珠璣咳唾/不容遺棄人間也爰為補入以成全璧仍俟攷訂云)¶
<pb:KR4h0075_WYG_001-39a>¶
　(海予所見二公詩各有别本中峯集特字句偶異而/  粟則有全首俱非者今細為硏證盖出於不解事)¶
　(者之妄改耳如矮梅詩云大材未必難為用禹殿雲/深鎻棟梁盖大禹廟中有梅梁馮正用此乃改云鎻)¶
　(杏梁豈以相如長門賦有飾文杏以為梁句耶與此/何渉耶庚嶺梅詩云枝南枝北元同榦何事東風亦)¶
　(有偏盖庾嶺梅南枝已落北枝方開有寒暖之異故/摭遺梅花詩南枝向暖北枝寒一種春風有两般正)¶
　(此意乃改云㡬陣東風玉蕋姸何以與元同榦相照/耶江梅詩云自憐不入離騷譜待把芳心弔楚魂葢)¶
　(離騷備言蘭蕙蓉菊等花而不及梅故云然乃改云/不入繁華境何以與弔楚魂相照耶遠梅詩云何日)¶
　(移栽近茆屋繁華亂插向晴空盖用杜詩安得健歩/移逺梅亂插繁華向晴吴乃改云芳枝清馥㪚晴空)¶
　(何耶廨舎梅詩云却月凌風迹巳陳水曹詩句尚清/新盖枝横却月觀花遶凌風臺正何遜本詩也乃改)¶
<pb:KR4h0075_WYG_001-39b>¶
　(云向日迎風遶檻陳則陳字當作何解耶且何以與/尚清新相照耶夫此數詩者用事典確曉然可據而)¶
　(率意妄改殊堪捧腹其他字句之拙贅者更不可枚/舉本與履靖和詩同刻疑即履靖所改今觀其和東)¶
　(閣梅詩云何遜當年愛藝梅日登東閣手擎杯夫東/閣官梅動詩興還如何遜在揚州此杜甫因斐廸寄)¶
　(詩而及遜非遜事也又觀其補隴頭梅云逝水滔滔/不復西隴頭驛使路無稽夫折梅逄驛使寄與隴頭)¶
　(人此陸凱寄梅贈范曄詩也時凱居江南曄居長安/則梅寄隴頭人非隴頭有梅也今錯悞若此豈非不)¶
　(解事者乎則履靖之詩可知矣馮詩之為履靖所改/抑又可知矣予惟從元本稍叅校之而附記之如此)¶
　(夏洪/基識)¶
　梅花百詠¶
